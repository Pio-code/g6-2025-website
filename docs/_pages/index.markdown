---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: default
title: "HOME RAW"
vega: true

---

# HOME RAW
La crisi climatica non è più un concetto astratto, non tangibile da una società estremamente urbanizzata che non può vederne gli effetti sugli ecosistemi, ma un’esperienza vissuta da tutti noi. Le condizioni ambientali peggiorano: la temperatura media del pianeta aumenta, mentre fenomeni estremi come ondate di calore, inondazioni e siccità diventano sempre più vicini alla nuova normalità.
L'indicatore principale di questa trasformazione, l’innalzamento della temperatura media, segnala il 2024 nuovamente come l’anno più caldo mai registrato, superando per la prima volta soglia di +1,5 °C rispetto ai livelli preindustriali e toccando un sorprendente +1,6 °C. E se il mondo corre, l’Europa vola: il nostro continente si sta riscaldando a una velocità quasi doppia, con un aumento che sulla terraferma ha raggiunto +2,6 °C già nel 2023.

<div style="width: 100%; margin: 2em 0;"> 
  <vegachart schema-url="{{site.baseurl}}/Land_cover/temperature_anomaly_chart.json" style="width: 100%;"></vegachart>
</div>

Di fronte a queste evidenze, l'interesse per il clima sta crescendo. Tuttavia, come osserva il giornalista e fotografo ambientale Jacopo Pasotti, questa attenzione è principalmente legata all'impatto economico che alla salvaguardia dell'ambiente in sé. La nostra preoccupazione, sembra, aumenta con la consapevolezza dei danni per la nostra specie. Ma noi non siamo gli unici abitanti del pianeta. Sorge quindi una domanda: Cosa significano questi cambiamenti per le altre specie? in particolare, quale sarà l’impatto sui mammiferi terrestri europei? Se le condizioni peggiorano per noi, per loro è lo stesso? 

La risposta dipende dai diversi futuri possibili, che dipendono non solo da come evolverà il clima, ma anche da come lo sviluppo della nostra società influirà sulla terra che condividiamo. Per esplorare questi futuri, gli scienziati utilizzano gli Scenari Socioeconomici Condivisi (SSP), i quali descrivono possibili sviluppi globali fino al 2100 tenendo conto di fattori come demografia, economia, politiche energetiche e uso del suolo.  
Le stime più recenti sono concordi: gli obiettivi più ottimistici, come contenere il riscaldamento globale entro 1,5 °C o 2 °C appaiono ormai irraggiungibili. L’attenzione si sposta su scenari più realistici. Tra i più studiati vi sono:

•	SSP2-4.5 (“La via di mezzo”): Uno scenario intermedio in cui le tendenze attuali proseguono. Le emissioni continuano a crescere moderatamente, portando a un riscaldamento globale di circa 2.7°C entro la fine del secolo.

•	SSP3-7.0 (“Rivalità Regionale”): Uno scenario più pessimistico, caratterizzato da nazionalismi, scarsa cooperazione internazionale e limitati investimenti nello sviluppo sostenibile. Questo percorso porterebbe a un aumento delle temperature globali di circa 3.6 °C entro il 2100.

Questi scenari non definiscono solo temperature diverse, ma anche paesaggi diversi. L’uso del suolo per l’agricoltura e per le città è una delle cause principali del degrado ambientale, frammentando gli habitat e minacciando la biodiversità.
Per capire l'impatto sui mammiferi, quindi, non basta guardare al clima. Bisogna sapere come cambierà la loro casa: le foreste, i prati, le campagne. Per vedere con i nostri occhi questi futuri divergenti, nella mappa interattiva sottostante possiamo esplorare un dettagliatissimo set di mappe sviluppato per l'Europa (Fuchs et al., 2023), che visualizza come potrebbe apparire il nostro continente fino al 2100. Confrontiamo i due scenari. 

DA AGGIUSTARE
<div style="width: 100%;">
  <vegachart schema-url="{{site.baseurl}}/Land_cover/interactive_chart.json" style="width: 100%;"></vegachart>
</div>

### Due Scenari, Due Futuri per l'Europa
Analizzando le mappe, emergono due futuri per l'uso del suolo in Europa, radicalmente diversi non tanto nei numeri finali, quanto nelle forze che li determinano.
Lo scenario SSP2 descrive un'Europa che prosegue sul sentiero dell'efficienza, accelerando le tendenze già viste negli ultimi decenni. Si immagina questo futuro: l’urbanizzazione prosegue e, contemporaneamente, un'agricoltura sempre più tecnologica produce più cibo su meno terra. Il risultato sono vaste aree agricole, soprattutto quelle meno produttive, che diventano superflue e vengono abbandonate. Su questi terreni, la natura si riprende i suoi spazi: i campi si trasformano in prati, poi in arbusteti e infine in foreste. 
Lo scenario SSP3 dipinge un tutt’altro quadro. A prima vista potrebbe sembrare stabile, quasi un'immagine dell'Europa attuale. In realtà, le dinamiche sottostanti non sono guidate dall’efficienza, bensì dall’insicurezza. In un mondo frammentato, dove la cooperazione internazionale crolla e ogni nazione pensa solo alla propria sicurezza energetica e alimentare, la ricerca e l'innovazione in agricoltura rallentano. A questo si aggiunge un colpo ancora più duro: un clima ancora più ostile. L'aumento delle temperature e la siccità cronica abbattono le rese agricole. l'Europa è costretta a cercare di mantenere in produzione ogni ettaro possibile in una lotta disperata per compensare i raccolti persi a causa del clima. In questa lotta per le risorse, le foreste diventano la prima vittima. Per far spazio a nuovi campi coltivabili, si inizia a disboscare. Anche una lieve diminuzione netta delle foreste diventa il segnale che il trend di espansione si è invertito.
Ma come si traducono un cambiamento del clima, oppure un campo che diventa bosco, o una foresta che viene abbattuta, nella vita di un cervo, di un lupo o di un toporagno? Per rispondere, entra in gioco l’idoneità ambientale.
Non si tratta di dove una specie vive oggi, ma di mappare tutte le aree che, dati i suoi requisiti vitali (temperatura, vegetazione, ecc.), potrebbero sostenerne la presenza. L'obiettivo diventa quindi confrontare le mappe dell'idoneità attuale con quelle dei futuri possibili, per vedere dove una specie potrà ancora vivere (Se effettivamente presente), dove dovrà spostarsi e quali territori diventeranno inospitali.

### Aggiungere mappa ricchezza specie (non prende il path)

La mappa dell'idoneità ambientale, aggregata per tutte le specie che potrebbero vivere in una determinata area, racconta una famosa regola dell’ecologia: la vita si manifesta con una maggiore diversità a latitudini più basse, per poi diradarsi gradualmente man mano che si sale verso il clima freddo del nord. Questo schema di base rimane anche nel futuro, ma il cambiamento climatico sta innescando un grande spostamento verso nord, che possiamo osservare anche in queste mappe di idoneità territoriale. Le aree settentrionali, riscaldandosi, diventano ospitali per specie che prima le trovavano inabitabili, offrendo un clima e una vegetazione sempre più simili a quelli del centro Europa.  Allo stesso tempo, le regioni meridionali si riscaldano, alcune specie resistono a questo cambiamento, altre non riusciranno a sopportare condizioni a cui non sono abituate e l’unica cosa che possono fare e spostarsi al nord, o in alcuni casi ad altitudin maggiori. 
Questa migrazione di massa, però, ha una condizione fondamentale: la connettività del territorio. Uno spostamento che sulla carta sembra possibile può essere bloccato da un'autostrada, una città o da campagne intensive prive di corridoi naturali. Se la diminuzione di specie a sud non si traduce in un'estinzione, ma in un semplice spostamento, è solo perché noi, con le nostre scelte, ne avremo dato la possibilità.

### aggiornare con i dati più recenti

<img
  src="/assets/charts/species/confronto_scenari_ottimizzato.png"
  alt="Confronto scenari per specie"
  style="width:100%; margin: 1em 0;"
/>

Se la prima mappa ci mostra la direzione del cambiamento, la seconda ne mostra la magnitudine, rivelando un quadro che sarebbe potuto risultare inaspettato: Per la grande maggioranza delle specie di mammiferi, il futuro sembra promettere un'espansione. Non a caso, sebbene il numero di specie in contrazione e in espansioni sia praticamente identico tra i due scenari, nel SSP3 dove aumenta maggiormente la temperatura, notiamo un più elevato numero di specie con un’espansione di oltre il 50%. Si delinea così una sorta di paradosso: mentre per la nostra specie, confinata all’interno di confini, ha condizioni di vita peggiori, per molti mammiferi si potrebbe aprire un'era di opportunità territoriale.
I numeri complessivi confermano questa tendenza: se consideriamo l'insieme dei mammiferi analizzati, il territorio idoneo in Europa mostra una crescita media di quasi il 38%. E non è un dato falsato da poche specie fortunate: il valore mediano di crescita per singola specie è del 30%. 
Ma non tutti avranno un luogo in cui spostarsi perché, se la maggioranza avanza, c'è chi non ha un luogo dove fuggire. Sono i prigionieri del clima. Pensiamo agli specialisti delle alte montagne o delle tundre artiche. Man mano che il caldo sale, loro si ritirano, passo dopo passo, sempre più in alto, sempre più a nord. Ma la loro ritirata ha una fine. Un punto in cui, semplicemente, non c'è più nessun posto dove andare.
La montagna finisce. Il continente finisce.

### aggiornare con i dati più recenti

Guardando il grafico soprastante, relativo proprio alla specializzazione del habitat delle specie analizzate, un altro dato interessante è notare come a festeggiare sono in particolare le specie generaliste. Grazie alla loro incredibile adattabilità, non solo riescono a resistere meglio all'impatto nei territori più meridionali, ma sono anche le più rapide a colonizzare i nuovi, vasti territori che si aprono a nord. Il loro regno non si sposta semplicemente: si espande.

### aggiungere mappa per raggruppamento per ordine
